Tomasz zeznał, że w chwili zdarzenia znajdował się w swoim warsztacie ul. Hutniczej gdzie naprawiał van, rejestracja WD4676.
Według jego słów, pomocnik miał potwierdzić jego obecność w warsztacie między 11:00 a 11:25.
Tomasz słyszał syreny i zamieszanie na ulicy, ale — jak sam mówi — „pomyślał, że to znowu coś na Długiej, tam zawsze coś się dzieje”.
Po kilku minutach miał wyjść z warsztatu, gdzie zauważył przejeżdżający patrol i pytał mechanika, czy wie, o co chodzi.
Twierdzi, że nie miał żadnego kontaktu z osobami biorącymi udział w zdarzeniu, ani nie widział czerwonego vana,
Podkreśla, że po wszystkim wrócił do domu i dopiero wieczorem dowiedział się o napadzie z wiadomości.

Magda przyznała, że była w placówce w momencie, gdy napastnicy wtargnęli do banku.
Jak twierdzi, usłyszała krzyk od strony wejścia i odruchowo nacisnęła alarm, jednak system nie zadziałał — lampka sygnalizacyjna nie zapaliła się, a żadnego dźwięku alarmu nie było słychać.
Zeznaje, że próbowała naciskać przycisk kilka razy, lecz bez skutku. Po chwili ktoś z obsługi kazał wszystkim się położyć na ziemi.
Magda leżała obok jednej z klientek i — jak mówi — widziała tylko nogi napastników oraz ich ciemne bluzy.
Twierdzi, że jeden z nich był „niższy, może metr siedemdziesiąt, miał czarne buty i coś błyszczącego przy pasku”.
Pamięta też, że jeden z napastników mówił z lekkim akcentem, „jakby ze wschodu”.
Po wszystkim, gdy wszystko ucichło, wybiegła na zaplecze i próbowała jeszcze raz uruchomić alarm, tym razem zadziałał.

Robert był jednym z ochroniarzy w placówce. Zeznał, że w momencie napadu stał przy głównym wejściu od strony korytarza.
Zauważył dwóch mężczyzn wchodzących szybko, jeden miał kaptur, drugi czapkę z daszkiem.
Jak twierdzi, pierwszy z napastników krzyknął „na ziemię!”, po czym wyciągnął przedmiot przypominający broń.
Robert zareagował instynktownie — spróbował obezwładnić jednego z napastników, chwytając go od tyłu.
Drugi jednak odwrócił się i uderzył go w głowę czymś twardym, prawdopodobnie kolbą pistoletu lub pałką teleskopową.
Robert upadł, a jego ciało uderzyło w drugiego napastnika, przewracając go częściowo na ziemię.
Twierdzi, że dalej niewiele pamięta — „miał szum w uszach i wszystko mu się rozmywało”.
Obudził się dopiero, gdy napastnicy wybiegli, a ktoś z personelu podawał mu wodę.
